---
---
Redovisning kmom02
=========================

Jag har lite tidigare erfarenheter av MVC då vi ju jobbade med Anax i OOPHP-kursen. Vi har ju även jobbat med MVC i webappkursen då vi använde mithril samt under jsramverk då jag jobbade med Vue. Den stora fördelen som jag ser det är väl att eftersom man delar upp koden i tre delar så blir det mindre kod per del och den blir då mer strukturerad och lättläst. Precis som i guiden så ser jag en fördel i att man i större projekt delar upp frontend, middleware och backend då olika team kan jobba med sin enskilda del. Källorna jag använt mig av var guiden här på dbwebb, föreläsningen samt wikipediaartiklarna.

Följande principer ingår i SOLID:

- S - Single responsibility principle. En klass ska bara ha en enda uppgift/ansvar och enda gången man ska ändra klassen är om klassens enskilda uppgift ändras.
- O - Open/Closed principle. Klasserna ska vara öppna för utökning, men inte modifikation. 
- L - Liskov substitution pribncible. En klass ska vara ersättningsbar med hjälp utav objekt av subklasser utan att programmets funktion ska förändras.
- I - Interface segregation principle. Många små och enkla gränssnit är större än färre och större/mer avancerade gränssnitt. Ett program ska inte vara beroende av oanvända metoder. 
- D - Dependency inversion principle. - Klasser ska inte vara beroende utav andra klasser, istället ska beroendena vara gränssnitt som kodas på en högre nivå.

Jag tycker begreppet SOLID som helhet är lätt att förstå vad det innebär men det är kanske lite mer otydligt vad vissa delar innebär rent konkret. Som helhet så formulerar principerna hur man ska gå tillväga för att uppnå en förståelig, underhållbar och flexibel kod när man programmerar objektorienterat. Skriver man små och specifika klasser, små och enkla gränssnitt så får man ju en mer lättläst kod jämfört med större och generella lösningar. Källorna jag använde för SOLID var wikipediasidorna samt youtubevideon.

Om jag förstod wikipedia-artikeln rätt så är ett designmönster inom mjukvara till exempel objektorienterad programmering eller funktionell programmering. I objektorienterad programmering så är ju programmern skrivna som objekt som integrerar med andra objekt. Objekten har data och metoder som kan ändra på datan. I funktionell programmering så består programmen av funktioner som till exempel kan ta argument och därigenom utföra uppgiften och returnera värden. 

Jag kikade i manualerna för Larvel och Symfony då dom verkar vara bland de mest populära ramverken. Det märks i manualerna att båda ramverken är MVC-baserade precis som Anax. Kontrollerklasserna verkar fungera på ungefär samma sätt, man bygger ut basklassen med sina egna kontrollerklasser med hjälp utav extension (SOLID, coolt). Kontrollerna fungerar på samma sätt, den tar emot ett request och returnerar ett respone-object.